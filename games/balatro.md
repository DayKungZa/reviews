# Balatro

เกมไพ่ roguelike ที่เป็นยิ่งกว่า poker ธรรมดา

## Overview
ตัวเกมจะอารมณ์เหมือนเล่น poker เลย คือการนำ poker hand มาใช้ในการทำคะแนน แต่จะต่างที่ว่า เราไม่ได้แข่งกับใคร เราแข่งกับคะแนนในแต่ละรอบของเกม ซึ่งก็จะต้องการคะแนนมากขึ้นเพื่อจะผ่าน และมี boss gimmick ต่างๆ ที่คอยทำให้เราต้องคิด วางแผน และเล่นกับความน่าจะเป็นในทุกๆมือที่เราเล่น

ตัวเกมจะมีไพ่ joker ที่คอยเพิ่มคะแนนหรือเพิ่มตัวคูณโดยมีเงื่อนไขต่างๆ บัฟให้เงินหรือให้เงื่อนไขมือพิเศษเกิดขึ้นได้ ซึ่งเหมือนเป็นตัวช่วย และกำหนดแนวที่เราจะเล่นในแต่ละครั้ง เช่นตานี้เล่น flush เพราะคอมโบกับโจ๊กเกอร์ไพ่สีเดียวกัน หรือเล่น full house คอมโบจากไพ่คู่ หรือตอง มีไพ่ดวงดาวที่จะอัปเกรด poker hand แต่ละชนิด เอาไว้ใช้ช่วยกับประเภทที่เราเล่นในเกมนั้นๆได้ นอกจากนั้นก็ยังจะมีไพ่ทาโรต์ ที่จะให้เอฟเฟกต์ต่างๆที่สามารถใช้ได้ขณะเล่น เช่นเปลี่ยนสีไพ่ หรือติดบัฟเพิ่มคะแนนหรือตัวคูณ ซึ่งการเล่นเกมนี้ เป็นสิ่งไม่แปลกถ้าเราจะมี Ace โพธิ์ดำห้าใบในมือเดียวกันได้ หรือจะเล่น straight จาก 2 4 5 7 ก็ได้เช่นกันถ้ามีไพ่ที่เหมาะสม

## Verdict
โดยรวมแล้วก็เป็นเกมที่สนุกมาๆ ต้องใช้ทั้งกลยุทธ์วิธีต่างๆ และความน่าจะเป็น(ดวง)ในการเล่น ซึ่งทำให้การเล่นแต่ละเกมใน Balatro นั้น มีความสนุกและแตกต่างไปเรื่อยๆ ทำให้เล่นได้ไม่เบื่อ และยังติดงอมแงมได้อีกด้วย

# gambling/10
อย่าเล่นเลย เล่นแล้วเวลาคุณจะสาบสูญหายไป