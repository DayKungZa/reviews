# Day's 2021 Games Remix
รวมทุกเกมที่เล่นใน 2021 รวมเลยเพราะขก.แยกละ เอามาจากเฟส

# Xenoblade Chronicles 2 (2018, Switch)
เป็นเกมแนว JRPG เนื้อเรื่องดี มีเกมเพลย์การต่อสู้ที่เป็นแบบคล้ายๆ MMO ที่ต้องกดสกิลและทำคอมโบ และโลกให้สำรวจแบบค่อนข้าง open world มีระบบสุ่มกาชา (แต่มีมีระบบเติมตัง) กราฟิกค่อนข้างดี และดนตรีเพราะมากๆ แต่ว่าก็มีปัญหาบ่อยๆที่ทำให้ขัดใจเช่นการ lip sync, bug และ pacing ของ cutscene และเนื้อเรื่อง โดยรวมเป็นเกมที่ดี และเป็นหนึ่งในเกมที่ประทับใจที่สุดในปีนี้
## 90% - clear time: 60hr, play time: 145hr (เล่นจบไป 2 รอบ)

# The Legend of Zelda Breath of the Wild (2017, Switch)
(ยืมเฮียนัทมา) เกม open world ที่ยอดเยี่ยมมากๆ ในทุกๆด้าน ทั้งเสียง ดนตรี เนื้อเรื่อง โดยเฉพาะการสำรวจ การต่อสู้ และระบบฟิสิกส์เกม คงไม่ต้องอธิบายอะไรมากเพราะว่าเกมนี้ดังอยู่แล้ว เสียดายเรื่องเดียว คือไม่ได้ซื้อเกมนี้ตั้งแต่ตอนแรก 
## 95% - clear time: 35hr

# Super Smash Bros. Ultimate (2018, Switch)
เกมต่อสู้แบบ Platform Fighter ที่เล่นโดยการทำให้ศัตรูตกจากฉากไป โดยจะไม่มีหลอดเลือด แต่จะมี % เป็นความแรงในการกระเด็นแทน Gameplay หลักๆและการ Balance ดี มีดนตรีจากเกมอื่นๆและ Remix มากกว่า 1,000 เพลง แต่ว่า story mode ค่อนข้างธรรมดาไปหน่อย แต่ก็เป็นเกมที่ดีเหมาะกับเล่นกับเพื่อน และทำให้รู้จักซีรีส์อื่นๆมากเลยด้วย
## 87% - clear time (story mode): 12hr, play time: 85hr

# Genshin Impact (2020, PC)
เกมฟรีที่สนุกดี เป็นแนว RPG Open world ที่เน้นระบบการต่อสู้เป็นหลัก World design ทำออกมาได้ดี กราฟิกดี ดนตรีดีมาก และเนื้อเรื่องน่าติดตาม...จนถึงจุดนึงที่เริ่มยืดเยื้อและต้องไปฟาร์ม level/side quest ทำให้รู้สึกน่าเบื่อ และปัญหาอื่นๆเช่น bug เนื่องจากที่เกมต้องเชื่อมต่อกับ server, การ polishing ซึ่งยังไม่ดีพอ และความต้องการเครื่องสูง ทั้งๆที่เกมสามารถ optimize มาได้ดีกว่านี้ โดยรวมรู้สึกอยากให้เป็นเกมเสียตัง 60$ ไปเลย จะได้ระบบเกมที่สมบูรณ์กว่าและไม่ต้องไปโฟกัสกับเรื่องเงิน แต่ว่าเกมกาชามันหาเงินได้ง่ายกว่านี่นา…
## 75% - play time: 35hr

# Super Paper Mario (2007, Wii)
เกม RPG platformer ที่ Gimmick หลักคือการเปลี่ยนมุมมองระหว่าง 2D และ 3D มีกราฟิกที่เป็นแบบรูปเรขาคณิตหลายๆรูปรวมกัน เป็นแบบ Digital ยุคก่อน ดนตรีธรรมดาแต่ดี มีเนื้อเรื่องดีมากสำหรับเกม Mario ส่วนเรื่อง Control จะรู้สึกลื่นๆเวลาเล่นเล็กน้อยแต่ map ปุ่มออกมาได้ดี โดยรวมเป็นเกมที่ดี และคุ้มค่ากับเวลาเล่น
## 86% - clear time: 21hr

# Fire Emblem Three Houses (2019, Switch)
เกม JRPG Turn Based Strategy ที่แยกเส้นทางเริ่มต้น 3 เส้นทางเป็นฉากจบ 4 ฉาก มี โดยเราจะเล่นเป็นอาจารย์สอนนักเรียนไปรบ แล้วครึ่งหลังจะเป็นสงครามซึ่งจะขึ้นอยู่กับฝ่ายที่เราเลือกตอนต้นเกม Gameplay มีทั้งการใช้ชีวิตประจำวันและการต่อสู้ ซึ่งทำออกมาได้ดี มีเนื้อเรื่องที่เข้มข้นและตัวละครที่ดีมาก และดนตรีที่ผสมผสาน electronic และ orchestra เข้ามาได้ดีมาก โดยรวมมีปัญหาเล็กน้อยเช่น lag เท่านั้นเอง เป็นอีกเกมที่ดีมาก และสามารถเล่นได้นานมากอีกด้วย
## 88% - clear time (first route): 70hr, play time: 130hr (2/4 route cleared)

# Donkey Kong Adventure DLC (2018, Switch)
เป็น DLC ของ Mario + Rabbids Kingdom Battle เกมซื้อมา 3 ปีแล้วแต่พึ่งเล่นปีนี้เพราะพึ่งใส่โค้ดได้ เป็นเกมแนว Turn Based Strategy ที่เน้นการเคลื่อนที่และตำแหน่งมากกว่าค่า stat ในส่วนของ DLC นั้นระบบ Gameplay สนุกกว่าตัวเกมหลักมาก แต่ก็สั้นมากด้วยเหมือนกัน เนื้อเรื่องเป็นแนว comedy สามารถเล่นเพลินๆโดยไม่เครียดได้ ถ้าอยากเล่น แนะนำให้ซื้อตอนลดราคา อย่าซื้อแผ่นจริง เพราะ Ubisoft บางทีมันลดเหลือ 12$ ด้วย
## 84% - clear time: 8hr

# Deltarune Chapter 2 (2021, PC&Switch)
เกมฟรีแต่ดีมาก เป็นเกมแนว RPG แต่ไม่ธรรมดา เนื้อเรื่องเป็นแบบ comedy (มาก) แต่ก็ทำฉาก Serious ได้ดี ตัวเกมเล่นแบบ Turn Based แต่ไม่ธรรมดา สามารถหลบแบบ bullet hell และสามารถเลือกฆ่าหรือไว้ชีวิตศัตรูได้ มีการแก้ Puzzle ตาม และยังมี Gimmick อีกหลายอย่าง มีภาพแบบ pixel art ทำออกมาสวยงาม และที่สำคัญ ดนตรีสุด Amazing 
## 94% - clear time: 6hr

# Super Metroid (1994, SNES/NSO)
เกมที่เป็นต้นฉบับของ metroidvania คือเกมที่ให้หา upgrade เพื่อเปิดทางไปในที่ที่ไปไม่ได้มาก่อน สามารถทำบรรยากาศออกมาได้ดีมากจาก background และ tiles ดนตรีและ sfx ดีและเข้ากับบรรยากาศ และการออกแบบด่านที่ดี เน้นการสำรวจและเดินไปมาข้ามแมพ ซึ่งก็มีหลงทางบ้าง และก็สามารถเล่าเรื่องผ่าน background และ cutscene โดยไม่มีบทพูดหรือข้อความได้ดีมาก แต่ติดแค่ control ที่แปลกๆ และมีการแมพปุ่มมาใช้งานยาก แต่ก็เป็นเกมดีเหนือกาลเวลา ที่คุ้มค่ากับการเล่นจนจบ
## 95%- clear time: 12hr

# Metroid Fusion (2002, GBA/EMU)
ภาคต่อจาก Super Metroid ที่ลดด้านการสำรวจแต่จะเล่นตามเนื้อเรื่องเป็นหลัก และจะค่อนข้าง linear มากกว่า มีการออกแบบบรรยากาศดีมาก ดนตรีและ sfx ดีมาก และที่สำคัญเนื้อเรื่องทำได้เข้ากับ gameplay ได้ยอดเยี่ยม มีฉากที่ให้ความรู้สึกหลากหลายแบบเช่น ตื่นเต้น เร้าใจ สงสัย มีบอสมากมาย ที่มีการต่อสู้แตกต่างกัน แต่ติดแค่ระดับความยากบางจุดก็พุ่งยากขึ้นมาก โดยรวมแล้วเป็นเกมที่ยอดเยี่ยม อาจจะไม่ influential เท่า Super Metroid แต่ส่วนตัวชอบเกมนี้มากกว่า
## 94% - clear time: 6hr

# Kirby Super Star (1996, SNES/NSO)
อยากลองเล่น Kirby ก็เลยเริ่มที่เกมนี้ ก็สนุกดี (แค่นี้แหละ)
80% - clear time 7hr

# Donkey Kong Country (1994, SNES/NSO)
เป็นเกมที่เล่นเพราะกราฟิก เป็นการใช้โมเดล 3D render เป็น 2D sprite เนื่องจาก hardware limitation ที่ดูดีมาก ด่านออกแบบมาดี ดนตรีดีมาก แต่ไม่ค่อยแนะนำให้เล่นจนจบเท่าไหร่ เพราะเกมนี้ยากมาก น่าจะตายเกิน 300 ครั้งถ้าไม่มี rewind
## 86% - clear time 7hr

# Ori and the Will of the Wisps (2020, XONE/Switch)
ซื้อตอนลดราคาใน Switch จุดเด่นคือ art style โดย background เป็นภาพวาดมือ 2 มิติทั้งหมดเรียงกันหลายๆชั้นสวยงามมากๆ และใช้ตัวละครเป็น 3D เพื่อน animation ที่ดีกว่า เป็นเกมแนว 2D action adventure platformer ที่ level design ทุกด่านทุกพื้นที่ในเกมนี้ทำออกมาได้ยอดเยี่ยม และดนตรีกับ sfx ดีมากๆ แต่มีปัญหาเล็กน้อยตรงที่ lag กับโหลดไม่ทัน ถ้าอยากเล่นแนะนำให้เล่นเกมนี้ใน steam แทน เพราะถูกกว่าด้วย
## 94% - 16hr
written in 30/12/2021