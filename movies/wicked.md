# Wicked part 1
เป็นเรื่องราวจาก Wizard of Oz ที่เล่าในมุมมองของแม่มดเอลฟาบาและกลินดาแบบ Musical

ต้องกล่าวก่อนว่าไม่เคยได้จามเรื่อง Wizard of Oz มาสักเท่าไหร่ก่อนหน้านี้ และก็เหมือนเดินเข้าโรงไปดูเฉยๆเลย รู้แค่ว่ามันยาว 2 ชั่วโมงครึ่ง (หนังบ้าอะไรยาวขนาดนั้น) แต่พอดูไปแล้วมันเจ๋งอะ มันเป็นหนัง Musical ที่ยิ่งใหญ่และก็ทำออกมาดีมากๆ ในด้านภาพ และโดยเฉพาะด้านดนตรี (better than Les Mis)

## Story
เป็นการเล่าเรื่องกำเนิดการเป็น Wicked Witch ของสาวตัวเขียวผู้มีพลังเวทมนตร์เอลฟาบา ผ่านสาวป๊อบกาลินดา ที่ได้ใช้ชีวิตด้วยกันในมหาวิทยาลัย และก็ผ่านเรื่องราวปัญหาต่างๆ มาจนได้รับเชิญไปยังเมืองมรกต

จากมุมมองคนไม่เคยดูเรื่อง Oz จะรู้สึกว่าเนื้อเรื่องมันก็มีความเป็นหนังเด็กอยู่ระดับนึง ไม่ได้มีอะไรที่ซับซ้อนมาก ดำเนินเรื่องได้โอเคดี แต่จะมีบางช่วงที่มันจะขัดใจนิดๆ แบบเหมือนมี plot hole และอะไรแปลกๆมานิดหน่อย แต่โดยรวมก็คือดูได้ที่อาจจะมีน่าเบื่อบ้างในช่วงกลางเรื่อง

## Visual
ในส่วนโปรดักชั่นคือทำออกมาได้ดีมากๆ ฉากมันทำออกมาอลังการมาก มีรายละเอียดที่มันดูสมจริง และดึงดูดเราเข้าไปในโลกของออสได้เลยอะ ในส่วน CGI ตัวละครสัตว์ต่างๆก็ทำออกมาได้ดีไม่แพ้กัน ดูมีทั้งความสมจริงผสมไปกับอนิเมชั่นที่มีรายละเอียดมากๆ และส่วนเทคนิคคือมีการเล่นกล้องเข้ากับฉากเยอะเลยทีเดียว (โดยเฉพาะฉากห้องสมุดคือมันเจ๋งอะ และก็ฉากปิดที่ทำมาอลังมากๆ)

## Sound
เป็น Musical ที่มี dynamic ที่สุดและยิ่งใหญ่ที่สุดที่เคยดูมา โดยเฉพาะฉากเปิดและฉากจบ ดนตรีทำออกมาอลังการและมีการเปลี่ยนแปลงตลอดเวลา ทั้งทำนอง คีย์ และโทนของแต่ละช่วงที่รู้สึกว่ามันพร้อมจะขัด พร้อมจะแย้งตาม action ที่อยู่ในฉากได้เสมอ และก็พร้อมที่จะใส่สุดเต็มที่ เต็มพลังทั้งวง orchestra ออกมาในจังหวะที่เหมาะสมได้ คือมันอลังอะไม่รู้จะหาคำไหนมาใช้แทนแล้ว ประกอบด้วยเสียงร้องที่ดีมากๆ Ariana Grande และ Cynthia Erivo องค์ประกอบโดยรวมมันก็ทำให้คนดูยังรู้สึกว้าวได้ในฉากเพลงหลายๆฉากในหนังเรื่องนี้

## Verdict
โดยรวมเป็น musical ที่เนื้อเรื่องโอเค แต่การ execution ในด้านทั้งการถ่ายทำและดนตรีทำออกมาได้ดีและอลังการมากๆ และเป็นหนังไม่กี่เรื่องที่ทำให้รู้สึกอยากดูอีกที ดังนั้นไปดูซะ

# 9/10
written 26/12/2024