# DanDaDan (ss1)
ต้องกล่าวความว่าเป็นเรื่องที่ไม่รู้อะไรมาก่อนเลย ไม่ได้คาดหวังอะไรเลย มาดูตอนแรกได้แบบงงๆ เท่านั้น แต่ดูไปแล้วติดมาก มากแบบมากๆ อารมณ์แบบรอต่อไปไม่ไหวจนไล่อ่านมังงะครบได้อะ แต่รีวิวนี้รีวิวเมะ ss1 ละกัน

## Setting & Story
เนื้อเรื่องมาจากนางเอกที่ไม่เชื่อเรื่องเอเลี่ยนโดนเอเลี่ยนลักพาตัว และพระเอกที่ไม่เชื่อเรื่องผีโดนผีสาป (และโดยขโมยกล้วย) ทั้งคู่ได้รับพลังวิเศษมา แต่ต้องแลกกับการต้องสู้กับภูติผีและเอเลี่ยนต่างๆ เพื่อออกตามหากล้วยและลูกป๋องแป๋งที่โดนขโมยไป

คือมันเป็นเรื่องที่ค่อนข้าง random และปั่นแบบสุดๆที่มันคาดเดาไม่ได้ จู่ๆมันจะเกิดอะไรขึ้นมันก็โผล่มาเลย มีทั้งเนื้อหาที่สนุกสนาน ฉากแอคชั่นที่โคตรเท่ ฉากหวานแบบ slice of life และก็ฉากดึงน้ำตา เอาเป็นว่าดูแค่เรื่องนี้มีหมดอะ และก็มี pacing ที่ค่อนช้างเร็วมากในช่วงต้นซีซั่น ในตอนนึงมันอาจจะมีอะไรก็ไม่รู้สุดเหวี่ยงเกิดขึ้นทั้งตอน แล้วตอนต่อไปก็จะเป็นช่วงเบรคอารมณ์ได้ดีเหมือนกัน ส่วนปลายๆซีซั่นอาจจะช้าหน่อยเพราะเป็นส่วนของเนื้อเรื่องที่ยาวขึ้นในตอนถัดไป


## Visual & Audio
เป็นภาพที่ดูมีสไตล์เป็นของตัวเองมากๆ ถึงดีเทลจะลดลงมาจากมังงะก็ตาม แต่มีการใช้ภาพแบบปั่นโดยตั้งใจ สีหน้าแบบ exaggerated และก็ภาพที่ละเอียดในฉากสำคัญๆได้ดีเลย ยิ่งโดยเฉพาะฉากแอ็คชั่นที่ทำออกมาได้หลากหลายและสนุกมากๆ และมีเรื่องของการใช้สีประจำตัวละคร ที่เข้าทั้งในเชิงสัญลักษณ์และ aesthetic ของอนิเมชั่นอีกด้วย

ดนตรีประกอบทำออกมาได้สนุกสนานและก็ปั่นตามอนิเมะเลย และเสียงพากย์ญี่ปุ่นถือว่าทำได้ดีมากๆ และเข้ากับตัวละครมากๆ

แถมนิดนึง: พากย์ไทยเรื่องนี้ก็สนุกไม่แพ้กัน คนไทยเหมาะกับพากย์อะไรปั่นๆฮาๆอยู่แล้ว

## Verdict
ดันดาดันเป็นเรื่องที่อาจจะดูค่อนข้างบ้าหรือประหลาด แต่พอดูจริงๆแล้วก็เป็นเรื่องที่บ้า(ที่ทำออกมาดีมากๆ) เป็นเรื่องที่ให้อารมณ์ได้ครบครัน ด้วยงานภาพที่ดีและโดดเด่นมีสไตล์ และดูได้สนุกน่าติดตาม

# 9.3/10 Unexpected Goodness!
ตอนที่ชอบสุดก็ตอน 1,4,7,11 เผื่อใครอ่านมังงะแล้วไปดูเสพงานภาพตอนพวกนี้ได้เลย

written 21/12/2024